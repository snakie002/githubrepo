---
title: "【遊戲雜談】《Minecraft Dungeons》披著格仔的兒童地下城 | 市場主導下的惡性循環"
date: "2020-05-31"
categories: 
  - "pc"
  - "intro"
  - "遊戲雜談"
tags: 
  - "minecraft-dungeons"
  - "snakie002"
  - "何師傅"
  - "遊戲介紹"
  - "遊戲攻略"
  - "遊戲評測"
  - "遊戲雜談"
coverImage: "thumbnail-10.jpg"
---

### 【遊戲雜談】《Minecraft Dungeons》披著格仔的兒童地下城 | 市場主導下的惡性循環

  
大家好，又係我Snakie何師傅。  

  
期待左一段時間既《Minecraft Dungeons》終於剛剛廿六號係各大平台上面推出，  
之前買左一個月Subscription既Xbox Game Pass又可以大派用場，今次《Minecraft Dungeons》既反應再一次證明左，  
月費既好處，唔駛成隻Game買斷黎講起碼無咁蝕，無咁嬲，只係失望者。只可以講廠商手法真係層出不窮，  
落左搭只可以怪自己貪玩鍾意打機者，想知道有幾無奈請觀看影片：  

  
   

  
**影片以外評論** **–** **市場主導下的惡性循環**  

  
《Minecraft Dungeons》帶黎既失望引起左師傅對廠商 Mojang Studios點解咁樣設計MCD有好大興趣，  
就決定爬下文睇下，結果開放大佬既官方答案係指出遊戲係Inspired by 《Diablo》, 《Torchlight》 同埋《Left 4 Dead》，  
如果咁樣擺，咁《Minecraft Dungeons》的確好成功做到個集成左上面大作既特色入遊戲入面，  
但點解要咁樣設計呢，特別係將最大特色Crafting囉走哩個動作係好唔夾MC哩個品牌‧  

  
   

  
\[caption id="attachment\_173" align="alignnone" width="858"\]![](WordPress/P1-4-1024x683.jpg) 《Torchlight》其實都好長歷史同埋係遊戲界都有一定位置，因為當時推出既時侯都有極大既好評，以輕鬆上手既ARPG為賣點。\[/caption\]  

  
   

  
如果有《Minecraft》既數據有一定認識，就會解答到點解《Minecraft Dungeons》既設計方向係如而家成品一樣。  

  
其中第一點既市場定位：《Minecraft》既YouTube片段相信大家都會有睇過，特別係痴線建築類，  
或者睇twitch既時侯見到各大直播精彩既遊玩，令到有個錯覺產生 - 《Minecraft》市場主打都係大人，  
好少小朋友會玩，事實上，《Minecraft》既平均遊玩年齡係24，但值得留意既係低年齡群都有一部份個位數字，  
即係六至九歲，而如師傅片中提及到小朋友玩《Minecraft Dungeons》的確係會好興奮，  
正如師傅十年前玩《Torchlight 2》都會玩到幾日唔訓覺其實係無盡無止咁喪刷就係為左Roll一件最完美既裝備，  
簡單既系統對易新手的確係好Additive，今日師傅有POE既成就都係因為《Torchlight 2》既訓練。  

  
\[caption id="attachment\_174" align="alignnone" width="858"\]![](WordPress/P2-6-1024x576.jpg) 《Path of Exile》絕對係近年ARPG既代表作，鍾意ARPG既朋友真係要試下，推薦指數為二十隻手指公。\[/caption\]  

  
第二點，為後作／移植鋪路：《Minecraft》雖然出左一段時間，其實二次掘起都係因為手機版既推出，雖然討厭手游哩樣野但佢既影響力真係太恐佈，  
滲透力實在誇張，如果依然以手游為大方向，《Minecraft Dungeons》出手機版都不無可能，正正就係《Diablo Immortal》既MC版本，  
而個人感覺上先撇除討厭手游哩樣野黎討論的話，《Minecraft Dungeons》如果做多少少Fine Tune其實出係手機上係絕對適合，  
簡單操作，地城打法，仲可以同朋友係街等車都打到，一個圖可能打10到15分鐘，打到出屯門公路都可能刷到三四次，哩個定位真係可以好可怕地無敵。  

  
\[caption id="attachment\_175" align="alignnone" width="1010"\]![](WordPress/P3-8.jpg) 最近新出既《Legends of Runeterra》成功之道都係將手機版同電腦版接近同步推出，策略上係非常成功。\[/caption\]  

  
所以如果將所有因素歸納一拼討論的話，難怪《Minecraft Dungeons》最後作品會係以哩個形式推出。  

  
無可否認始終市場係主導一切，師傅只係希望哩個惡性循環可以早日慢慢Fade Out，畢竟係手機遊戲未有再一次突破既情況下，  
操作，控制，介面各樣既限制，只會令到廠商係開發遊戲既時侯，只會顧及圈錢，而再係以做一隻好遊戲為大前題。  
事實上亦都係市場造就左今日遊戲界既局面：遊戲愈出愈簡單，加插圖加插畫加新角色新寵物，自然有人埋單，  
反觀致力研發好遊戲系統既廠商們，投放極大資源，回報都不及插畫掛機式手游，我係整Game個個我都燥啦。  
可惜，市場主導情況下，唯有自己支持返相關誠意遊戲廠商，人地無錢賺，市場只會繼續惡性循環；團結，真係好緊要。  

  
\[caption id="attachment\_176" align="alignnone" width="858"\]![](WordPress/P4-5-1024x578.jpg) 《PUBG Mobile》師傅真係唔明點解咁成功，係一個五寸既Mon上面搵一粒塵出黎，盲架。\[/caption\]  

  
如果想繼續看到遊戲攻略評價，各式各樣遊戲影片，請訂閱小弟Snakie何師傅的YouTube頻道！多謝收睇，謝謝你，再見諸位！  

  
By Snakie002何師傅  

  
YouTube: [Snakie002](https://www.youtube.com/channel/UCDOMLG_RBSoqVHK3sIYJeLA)  

  
FB Page: [Snakie002](https://www.facebook.com/Snakie002/)  

  
Twitch: [Snakie002](https://www.twitch.tv/snakie002/)  

  
Blog: [Snakie002hosifu](https://snakie002hosifu.blog)
